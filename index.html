<html>
<body>
<h1>Турецька Ангора</h1>
<img src="https://pbs.twimg.com/media/ETj-oCQXYAAwHh2.jpg"width="300"height="400"/>
<h2>Історія</h2>
<p>Сформувалася вона на території Туреччини. Назву свою одержала від міста Ангора (нині Анкара). Ця порода вважається предком перської кішки. У Європі турецька ангора з'явилася приблизно наприкінці XVI століття й називалася ще й перською, оскільки відмінностей між породами не існувало. Відомо, що довгошерстих кішок білого кольору тримали в королівських палацах у Франції, Англії та інших європейських країнах. У Європі, у результаті чисельної переваги перського типу кішок, ангорська порода зникла. На сході США зайнялися відновленням породи. Для цього були вивезені кішки з Туреччини зі Стамбульського зоопарку, де збереглося поголів'я турецьких ангорів білого кольору. Звідси кішки поширилися по цілому світі.</p>
<h2>Характер</h2>
<p>Ангорські кішки — дуже привабливі тварини. Вони рухливі, активні, грайливі. Часто подають голос. Легко ладнають із дітьми. Мають спокійний, урівноважений характер. Легко адаптуються до умов навколишнього середовища.</p>
</body>
</html>
